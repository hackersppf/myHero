# myHero

Η ιδέα μας είναι να δημιουργήσουμε ένα λούτρινο αρκουδάκι που θα είναι ο ήρωας των παιδιών σε περίπτωση σεισμού, βοηθώντας τα να παραμείνουν ψύχραιμα και δίνοντας τους οδηγίες για να βγουν με ασφάλεια από το σπίτι.

Το σύστημα που έχουμε σχεδιάσει θα έχει την μορφή από λούτρινο αρκουδάκι που θα βρίσκεται στο δωμάτιο των παιδιών και το οποίο θα έχει ως κεντρική μονάδα ένα Microbit. Σε περίπτωση που γίνει σεισμός θα αντιλαμβάνεται την δόνηση με το επιταχυνσιόμετρο που έχει και θα ενεργοποιείται.

Όταν ενεργοποιηθεί θα μας δίνει αρχικά οδηγίες για να προστατευτούμε την ώρα του σεισμού χρησιμοποιώντας την οθόνη του Microbit και τα ηχεία (π.χ. να μπούμε κάτω από το τραπέζι).

Όταν τελειώσει ο σεισμός το αρκουδάκι θα μας δίνει οδηγίες για να βγούμε με ασφάλεια έξω από το σπίτι αξιοποιώντας την κάμερα τεχνητής νοημοσύνης HuskyLens που θα διαθέτει (αναγνώριση αντικειμένων), αποφεύγοντας περιοχές που μπορεί να έχουν καπνό ή άλλα επικίνδυνα αέρια που έχουν διαρρεύσει (αισθητήρας αερίων). Παράλληλα αξιοποιεί την κάμερα τεχνητής νοημοσύνης για να ανιχνεύσει αν φοβόμαστε για να μας ενθαρρύνει να ξεπεράσουμε με ασφάλεια τις δύσκολες αυτές στιγμές.
## Microbit

Θα είναι η κεντρική μονάδα του συστήματος. Θα αξιοποιεί το επιταχυνσιόμετρο για να καταλαβαίνει τον σεισμό, την οθόνη με την διάταξη led και τα πρόσθετα ηχεία για να μας δίνει οδηγίες.

## Κάμερα Τεχνητής Νοημοσύνης

Θα μπορεί να ανιχνεύσει αντικείμενα στον χώρο για να μας δώσει οδηγίες κατά την ώρα του σεισμού (που να προφυλαχτούμε και πως να κινηθούμε με ασφάλεια), ενώ μπορεί να ανιχνεύσει και τις εκφράσεις του προσώπου μας για να δει αν είμαστε φοβισμένοι και αγχωμένοι έτσι ώστε το microbit να μας ενθαρρύνει για να περάσουμε τις δύσκολες στιγμές.

## Αισθητήρας αερίων

Ανιχνεύει επικίνδυνα αέρια που μπορεί να δημιουργηθούν κατά την διάρκεια του σεισμού όπως καπνός, προπάνιο, βουτάνιο, μεθάνιο κλπ.

## Πλατφόρμα Micropal

Δίνει δυνατότητες αναγνώρισης φωνής στο Microbit, χρησιμοποιώντας και την πλατφόρμα Teachable Machine της Google. Έτσι μας επιτρέπει να επικοινωνούμε με το σύστημα με πιο άμεσο και φυσικό τρόπο.

## Λίστα υλικών

-   [Microbit V2](https://microbit.org/new-microbit/) – κόστος 20 ευρώ
-   [HuskyLens](https://www.why.gr/%CE%BA%CE%B1%CF%84%CE%B1%CF%83%CF%84%CE%B7%CE%BC%CE%B1/open-hardware/dfrobot/huskylens-%CE%B5%CF%8D%CE%BA%CE%BF%CE%BB%CE%B7-%CF%83%CF%84%CE%B7-%CF%87%CF%81%CE%AE%CF%83%CE%B7-%CE%B1rtificial-%CE%B9ntelligence-%CE%BA%CE%AC%CE%BC%CE%B5%CF%81%CE%B1/) AI Camera for Microbit – κόστος 60 ευρώ
-   [All-in-one Robotics Board for BBC micro:bit](https://grobotronics.com/all-in-one-robotics-board-for-bbc-micro-bit.html)  – κόστος 23 ευρώ
-   [MQ-2 Smoke Detector](https://www.skroutz.gr/s/25618483/MQ2-SMOKE-BUTANE-DETECTOR.html)  – κόστος 3 ευρώ
-   Κινητήρες servo για την κίνηση των χεριών (έχουμε στο εργαστήριο)
-   Παλιά ηχεία υπολογιστή (έχουμε στο εργαστήριο)

**Συνολικό κόστος: 106 ευρώ**
![enter image description here](https://ppf.edu.gr/hackers/wp-content/uploads/2021/03/my-hero.png)
